---
title: How to be a number 6
tags: sports-tr
image: cover.jpeg
description: "I am well used to play football in 7v7 small pithces. Now I took the challenge to play number 6 in 11v11 football. (This blog is written in Turkish)."
featured: true
featuredImage: busquets_old.jpg
featuredImageColor: "#8BC226"
---

<figure>
  <img src="cover.jpg" alt="" />
</figure>

<p class="lead">Türkiye'de amatör olarak 11'e karşı 11 oynama kültürü yok denecek kadar az ve ben ne kadar halısahada futbol kültürüyle büyümüş olsam da 11'e 11 futbolda orta saha pozisyonuna adapte olmakta zorlandım. Bu süreci de burada yazdım.</p>

Kanada'da futbol oynamanın en düzenli ve sıradan hali, kalibrenize uygun 11'e 11 oynayan bir takıma kaydolmak. Ben de arkadaşlarımın daveti üzerine [Dinamo Anatolia](https://www.instagram.com/dinamoanatolia_fc/) antremanına katıldım. Takımda beğenildikten sonra yıllarıdır hayalimde olan Sergiq Busquets pozisyonunda kendime ilk 11'de yer bulmaya başladım. Özellike Xavi ve Sergio Busquets'in mükemmel tek dokunuş, pas ve oyun görüşleriyle sahanın en kritik bölgesi olan orta sahayı ele geçirmeleri hep bana kendimi pozisyonda hayal ettirmişti.

Ne kadar antremanlarla kondisyon, teknik ve takım arkadaşları tanısak da gerçek maçtaki 11'e 11 deneyimi sadece maçla oluyor ve ben ilk maçımda çuvalladım. Bana göre ana sebepler şunlardı:

1. Doğru pozisyon almamak
2. Top bendeyken çevremin farkında olmamak
3. Kritik zamanlarda adam eksiltememek
4. Baskıda top çalamamak

Bana göre en çok bu 4 yetersizlik beni hayalimdeki orta saha oyuncusu olmaktan alıkoyuyordu.

## 1. Doğru pozisyon almamak

11'e 11 oynamaya yeni başlayan ya da yeni bir pozisyona geçen bir oyuncunu en çok zorlandığı kısım oyunun akışına göre nerede pozisyon alacağını bilmesidir. Ve halısahada atak pozisyonlarında oynamaya alışık birisi olarak en çok, bir alışkanlığımı yenmem gerekti _topa değil topun olması gerektiği yere gitmek_.

<video width="650" controls autoplay>
    <source src="clip-1.mp4" type="video/mp4">
</video>

Bu pozisyonda başta çok güzel hamleler yapıyorum. Topu defanstan doğru noktada alıyor ve arka ayağımla kontrol edip topu güzel bir alan sürüyorum; ancak 6 numara pozisyonunda oynayan birisi olarak pasımı verdikten sonra ileriye koşmaya devam etmek kesinlikle bir halısaha alışkanlığı. Bu koşuyu yapmamın üç büyük zararı var:

1. Zaten kalabalık olan 3. bölgeyi (sahayı bizim kaleden rakip kaleye doğru 3'e ayırdığımızda 3. olan bölge) daha kalabalıklaştırıyorum. Bunun yerine alanın bol olduğu pas verdiğim pozisyonda kalsam takım arkadaşım için çok daha iyi bir pas opsiyonu olacağım.
2. Rakip karşı atağa kalkarsa orta saha bloğumuzu yerinde bulmayacak ve çok daha rahat ilerleyecek.
3. Ve belki de en önemlisi, enerjimi tasarruflu kullanmıyorum.

Enerjiyi doğru kullanmak futbolda çok ama çok kritik. Mesela, Messi profesyonel bir futbolcu ve istese 90. çok kolay bir şekilde bir adam seçip onu markaj altına alabilir. Bunun için yaklaşık olarak jogging temposunda 90 dakikada 9-10 km yeterli olacaktır ki bunu amatör halısaha oyuncusu bile çıkarabilir. Ancak Messi'yi veya Alex de Souza'yı takım kaybettiğinde yürüyor olarak görürüz. İşte bunun sebebi futbolda yorgunluğun patlatyıcı güce ve çok daha önemlisi oyun görüşüve konsantrasyona büyük darbe indirmesidir. Enerjisini düzgün kullanmayan bir oyuncu nefes nefese kalacak, ayağı yere güçlü basmayacak ve top ona geldiğinde gerekli olan hamleleri yapamayacaktır.

Ve böylece oyunumu geliştirdiğim konulardan birisi de doğru mevkiimi muhafaza etmek ve gerekli zamanlarda dinlenerek oldu. Bunu aslolarak topa doğru gitme iç güdümü kırarak ve doğru mevkideyken bazen yürümeye kadar hareketimi düşürerek oldu.

## 2. Çevre farkındalığı
